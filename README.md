# ZIPELA_PROJECT-1
Sound file

Επεξηγηματικό κείμενο

Ο αρχικός ήχος ενός δευτερολέπτου αποτελεί ένα απόσπασμα από ένα ψηφιακό ξυπνητήρι.

Έψαχνα να βρω έναν ήχο χαρακτηριστικό που να έχει εντυπωθεί στο ασυνείδητο μου και προκαλεί ερεθίσματα, το βίωμα της δυσφορίας. Ο ήχος του ξυπνητηριού αποτελεί ένα έντονα σύγχρονο καπιταλιστικό στοιχείο που έχει εισβάλει στην καθημερινότητα και εκβιάζει την σύνθεση και την οργάνωση αυτής της κοινωνίας. Ο στόχος μου ήταν, από έναν αποσπασματικά εκνευριστικό ήχο, να μιλήσω για την εξοικείωση μας με αυτόν. Τα στάδια της βίωσης αυτού του φορτισμένου στοιχείου, την εξοικείωση και εν τέλει την αποδοχή μας. Κάτι που αρχικά φαντάζει εξωφρενικό και πως η επανάληψη το εντάσσει ομαλά στην καθημερινότητα.

Ο ήχος επαναλαμβάνεται 140 φορές στο ηχητικό κομμάτι. Χρησιμοποίησα το λογισμικό Reaper για την σύνθεση και την εξαγωγή του. 

Αρχικά ο ήχος του ενός δευτερολέπτου επαναλαμβάνεται μόνος του  και έπειτα προσθέτω layers  από τον αρχικό ήχο ξανά και ξανά, αλλάζοντας την ηχητική του φόρμα. Η αλλοίωση της αρχικής δομής του ήχου και η επανάληψη δηλώνει την ενσωμάτωση του μέσα σε αυτό αποκαλούμε καθημερινότητα ( συνήθεια, ρουτίνα). Ένας ήχος βίαιος στην επανάληψη του αποκτά μία αλλιώτικη διάσταση, προκαλώντας οικειότητα και εξαναγκασμένη αποδοχή.

Το κομμάτι θέλει να επικοινωνήσει την βίωση και την παρατήρηση της πορείας αυτού του χειριστικού παιχνιδιού της επανάληψης. Το πώς ένα ηχητικό σύστημα στην προκειμένη περίπτωση από την δυσφορία σταδιακά οδηγεί  στην αποδοχή.

Βρισκόμαστε μπροστά σε μία αλλοίωση αισθητηριακή, υλική, χωρική. Η δύναμη της επανάληψης μας διδάσκει την αδυναμία ή την σωτηρία των ανθρώπινων αισθήσεων. Η εξοικείωση μας με το τραύμα, όταν αυτό επαναλαμβάνεται.
